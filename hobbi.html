<html>
<head>
	<title>Хобби</title>
</head>
<body>
    <img scr="daalin1.png" align="left"> | <img scr="daalin2.png" align="right"> | <img scr="daalin3.png" align="left"> | <img scr="havtaga1.png" align="right">
    <p>Даалин гэж юу вэ? Даалин бол эр хүний гангараа төдийгүй энергийн уут юм. Манай ард түмэн үр хүүхэд хойч үедээ үндэсний уламжлалт ардын гар урлалын дуусашгүй өв сангаас зааж сургаж түүний арга ухааныг дамжуулж ирсэн билээ. Нутаг нутгийн онцлогоос хамааран хувцас, эд юмсыг зохион бүтээх, урлах, чимэглэх арга нь өөр өөр байдаг. Даалин урлаж буй хүн бэлгэдэл, өнгө будаг, түүх, уламжлал гээд маш олон төрлийн мэдлэг олж авдаг. Мөн хатгамал хийх явцдаа асар их төлөв түвшин болдог. Тэвчээртэй, аливаа юмны гарц, шийдлийг зөв олох хандлагатай, ерөөсөө хүний оюун ухааныг хөгжүүлэх хамгийн чухал зүйлийн нэг бол үйл урлах асуудал байсан байна. Тэр тусмаа хатгамалын урлал нь бусад гар урлалаасаа илүү их олон талын мэдлэг шаардсан ажил болдог учраас хүнийг төлөвшүүлэх, хүмүүжүүлэх, хөгжүүлэхдээ илүү үр нөлөөтэй байсан байна. Үүнийг шинжлэх ухаан ч гэсэн нотлоод одоо уран хатгамалаар эмчилдэг эмчилгээний арга нээжээ. Даалин бол хамгийн том хүндлэл, эр хүний хамаг сүр сүлдийг нь авч явдаг учраас энергийн уут гэж ярьдаг. Хэрэглэгдэж байсан түүх нь бурхан шашны эд зүйл, эр нөхөртөө сэтгэлийн илэрхийлэл болгож хөөрөгний даалин, аяганы уут урлаж өгдөг байсан. Нэг даалинг доод тал нь 14-20 хоног, дээд тал нь 4 сар гаруй сууж оёж, зөвхөн гараар урладаг, маш их чимхлүүр, нарийн ажилгаатай юм.Монголчууд эмэгтэй хүүхдийг багаас нь үйлэнд уран болгож төлөвшүүлэх тал дээр анхаарч, ээжүүд охидоо дагуулан сургадаг уламжлалтай байсан. Зүү ороож урласан хөөрөгний даалин нь он удаан жил яг хэвэндээ хадгалагдан үлддэг бөгөөд даалин дээр урлах хээ угалз бүр өөр өөрийн учир бэлгэдэлтэй. Хээ болгон өөрийн гэсэн бэлгэдэлтэй байдаг.</p>
</body>
</html>